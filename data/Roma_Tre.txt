L'Università degli Studi Roma Tre è un'università italiana intitolata alla città di Roma, la terza università statale della capitale per ordine cronologico di fondazione,
dopo La Sapienza e Tor Vergata è la seconda per numero di iscritti.
Storia:
Roma Tre fu istituita recuperando aree industriali degradate o abbandonate, attuando così una riqualificazione urbana del quadrante Ostiense - San Paolo - Marconi. 
Quasi tutte le sedi sono ricavate da ex stabilimenti produttivi, ai quali è stata data una nuova destinazione:
Il Dipartimento di Giurisprudenza occupa l'area che fino agli anni ottanta ospitava le "Vetrerie Riunite Angelo Bordoni di S. Paolo", di cui sono rimasti soltanto gli uffici posti all'ingresso;

Il Dipartimento di Filosofia, Comunicazione e Spettacolo, il Dipartimento di Lingue, Letterature e culture straniere e il Dipartimento di Studi Umanistici occupano gli spazi dell'ex stabilimento Alfa Romeo in via Ostiense 234;

Il Dipartimento di Architettura è inserito nel complesso dell'ex mattatoio di Testaccio;

Il Dipartimento di Ingegneria Civile, Informatica e delle Tecnologie Aeronautiche e il Dipartimento di Ingegneria Industriale, Elettronica e Meccanica, nelle varie sedi, rimpiazzano la Vasca Navale e lo stabilimento dell'Ottica Meccanica Italiana;

il Dipartimento di Matematica e Fisica trova sede nel precedente stabilimento della Società Aerostatica "Avorio".